 ရပ်တည်ချက်၊ ရည်ရွယ်ချက်ကို တိုက်ခိုက်ခြင်း ယုတ္တိအလွဲ (Ad Hominem, Circumstantial)
(also known as: appeal to motive, conflict of interest, appeal to personal interest, argument from motives, questioning motives, vested interest)
ရှင်းလင်းချက် - အဆိုကို တင်သွင်းတဲ့သူမှာ ဘက်လိုက်မှု ရှိနေကြောင်း ပြောဆိုတာ ဒါမှမဟုတ် တစ်စုံတစ်ခုသော ရပ်တည်ချက်ရှိနေသလိုမျိုး ဖြစ်လာအောင် လမ်းကြောင်းပေးတာ တွေကိုပြုလုပ်ပြီး အဆိုကို တရားဝင်ခိုင်လုံမှု မရှိဟူသော သဘောသက်ရောက်အောင် ပြုလုပ်ခြင်းမျိုး ဖြစ်ပါတယ်။ 
ယုတ္တိပုံစံ - လူတစ်ယောက်က (က) ဟာ မှန်ကန်တယ်လို့ ပြောပါတယ်။ (က) ကြီးသာ မှန်ခဲ့ရင် အဲ့ဒီလူမှာ အကျိုးကျေးဇူး အမြောက်အများ ရှိသွားပါလိမ့်မယ်။ ဒါကြောင့် (က) ဟာ မှားပါတယ်။ 
ဥပမာ ၁ - 
အရောင်းသမား - ဒီကားဟာ ပုံမှန်ပျမ်းမျှ ကားတွေထက်ပိုပြီး ဆီစားသက်သာပါတယ် .. ပြီးတော့ ဒီကားဟာ ယုံကြည်စိတ်ချ ရဆုံး ကားအမျိုးအစားတွေထဲက တစ်ခုလည်း ဖြစ်တယ်လို့ သုံးစွဲသူတွေရဲ့ အစီရင်ခံချက်တွေအရ သိရပါတယ် 
ဝီလ် - ငါတော့ မထင်ပါဘူးကွာ .. မင်းရောင်းချင်လို့ လျှောက်ပြောနေတာပါ 
ရှင်းလင်းချက် - ဝီလ်ကို ကားရောင်းလိုက်ရရင် အရောင်းသမားမှာ အကျိုးကျေးဇူး အများအပြား ရှိတယ် ဆိုတဲ့အချက်က အရောင်းသမားဟာ လိမ်လည်နေတယ်လို့ မဆိုလိုပါဘူး။ သူလိမ်နေတယ်ဆိုတာက ဖြစ်ကောင်းဖြစ်နိုင်ပါတယ်။ ဒါပေမယ့် ရောင်းရရင် သူ့မှာ အကျိုးအမြတ် ရသွားလိမ့်မယ် ဆိုတဲ့ တစ်ချက်ထဲနဲ့တော့ သူလိမ်နေတယ်လို့ ကောက်ချက်ချဖို့ရာက မဖြစ်နိုင်ပါဘူး။ အရောင်းသမားတွေက ထုတ်ကုန်တွေကို ရောင်းပြီး ဝန်ဆောင်မှုတွေကို ပေးနေတယ်ဆိုတာက သူတို့ အဲ့ဒီ ထုတ်ကုန်အပေါ်မှာ ယုံကြည်မှုရှိလို့ ဖြစ်တယ်လို့ ယူမယ်ဆိုရင်လည်း အကျိုးအကြောင်း ညီညွတ်မှု ရှိပါတယ်။ 
ဥပမာ ၂ - မင်းတို့ ဘုန်းတော်ကြီးက ဘုရားသခင်ကို ယုံကြည်ပါတယ်လို့ ပြောမှာပေါ့ကွ မဟုတ်ရင် သူ အလုပ်လက်မဲ့ ဖြစ်သွားမှာလေ 
ရှင်းလင်းချက် - ဘာသာမဲ့တွေ ဘုန်းတော်ကြီး ဖြစ်လာဖို့ဆိုတာက စားဆော်ကြီးတွေက သူငယ်ချင်းလိုပဲ ခင်ချင်တာပါလို့ ပြောသလိုမျိုးပါပဲ ဆိုတဲ့အချက်ကို ပြောပြီး ဘုန်းတော်ကြီးတွေက ဘုရားသခင်ကို ယုံကြည်ပါတယ်လို့ ပြောဆိုတာ ကလည်း အလုပ်မပြုတ်ရေး သက်သက်အတွက် ဖြစ်တယ်လို့ ပြောတာမျိုးက မဆီလျှော်ပါဘူး။
ခြွင်းချက် - ဘက်လိုက်မှု သို့မဟုတ် အကျိုးစီးပွား ပဋိပက္ခဟာ (အများအားဖြင့် အခြား သက်သေအထောက်အထားတွေ မရှိတာကြောင့်) အဆိုနဲ့ ပိုပြီး စပ်ဆိုင်လာတာမျိုးဖြစ်ခဲ့ရင် အဲ့ဒါကို ယုတ္တိအလွဲတစ်ခုဆိုတာထက် တရားဝင် ခိုင်လုံတဲ့ ရည်ရွယ်ချက် တစ်ခု အဖြစ်ပိုပြီး မြင်သွားတတ်ကြပါတယ်။ ဥပမာ -
ကောင်မလေး - နင်ငါ့ကို ထာဝရ ချစ်မှာလား
ကောင်လေး - တစ်ညလောက် စဉ်းစားပါရစေဦး
ကောင်မလေး - နင်ငါ့ကို ထာဝရ ချစ်မှာလား
ကောင်လေး - အား .. ငါဆက်ပြီး သည်းမခံနိုင်တော့ဘူး .. ဘုရားသခင် .. ငါ အရူးအမူးဖြစ်နေပါပြီ .. ခံစားချက်တွေက ဒီရေလှိုင်း တွေလို အုံကြွလာတဲ့အခါ .. ဘုရားသခင်နဲ့ ငါ့ မိခင်ရဲ့ အုတ်ဂူအပေါ်မှာ ငါကျိန်ဆိုပါတယ် .. ငါ မင်းကို အချိန်ရဲ့ အဆုံးအထိ ချစ်ပါ့မယ် .. ငါမင်းကို အချိန်ရဲ့ အဆုံးအထိ ချစ်ပါ့မယ်လို့ ကျိန်ဆိုပါတယ်
အကြံပြုချက် - ခင်ဗျား ရပ်တည်နေတဲ့ အနေအထားတစ်ရပ်ဆီကနေ တစ်ခုခု အကျိုးကျေးဇူးရနိုင်တယ်လို့ ခင်ဗျား သိနေတဲ့ အခါမှာ (ခင်ဗျားဟာ အဲ့ဒီအနေအထားမှာ ရပ်တည်တာ ယုတ္တိအလွဲ မမြောက်ဘူးလို့ ယူဆပြီး) အဲ့ဒီနေရာကို အခြားသူတွေ မရယူခင် ဦးအောင် နေရာယူလိုက်ပါ။ 
[ဒါမျိုးကို လုပ်သင့်ကြောင်း ထောက်ခံနေတဲ့အချက်ရှိပါတယ်။ ဘေ့စ်ဘော နည်းပြတစ်ယောက်အနေနဲ့ မြို့တစ်မြို့က ကစားကွင်းတစ်ခုကို အပိုင်စားရတယ်ဆိုရင် ကျွန်တော့်အတွက် အကျိုးကျေးဇူးရှိပါတယ်။ ဒါပေမယ့် ကျွန်တော်ရမယ့် အကျိုးကျေးဇူးက ကျွန်တော်နည်းပြပေးလိုက်လို့ အဲ့ဒီမြို့က ကလေးတွေ ရလာမယ့် အကျိုးကျေးဇူးနဲ့ ယှဉ်လိုက်ရင် ဘာမှ မပြောပလောက်တော့ပါဘူး။ ဒါကြောင့် နောက်ဆုံးမှာ တကယ်တန်း အရေးကြီးတာက ကလေးတွေရမယ့် အကျိုးကျေးဇူးပဲ ဖြစ်ပါတယ်။]
Logically Fallacious
Bo Bennett